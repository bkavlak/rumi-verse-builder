---
id: "oyleyse-baslasin"
title: "Öyleyse Başlasın!"
excerpt: "Öyleyse başlasın! Üç… üç… üç… bir ya da sıfır."
date: "2025-08-12"
tags: ["poiesis", "şiir", "deneme"]
category: "poiesis"
---

Öyleyse başlasın!


Üç… üç… üç… bir ya da sıfır.
Evet, evet, sıfır.
Bir dakika, tekrar kontrol edelim…

Evet, evet, evet, sıfır!
Otuz bir ya da sıfır.
Yani Otuz. Otuz bir ya da otuz.

Bu yaşta başlasın diyorum herşey.
Her şeyi kastetmiyorum herşey diyorum.

Bu yaşta başlasın herşey.
Yüzüne benim bile bakmadığım yazılarım,
Arka arkaya sıralanmış kelimeler
İmla hatalarıyla süslü ve sayısal bir çöp.

Başka bir şeyden mi ibaret yaşadıklarım?
Belki öyledir, belki değil.
Belki huzursuz bir anımda saydırdığım
gizli emellerim verecek beni ele.

Kimdir nedir diye merak edeceklerini sanmıyorum.
Bizatihi ben kendimi sorgulamaktan bitmiş bir haldeyken
otuz ya otuz bir kere oturduğum bu yaş partisinde
kimseden herhangi bir beklentim olmadığını yazmak için
bas bas bağırıyorum.

Evet, evet, evet. Gerçekten de öyle!
Gerçekten de havalar tahmin edilebilir gibi değil.
Aylar üstü alemde neler olup bittiğine dair
herkesin bir fikri var fakat ceviz kabuğunu elleriyle kırabilen sayılıdır bu dünyada.

Bu dünyada, ki bu dünya bir semboldür bunu bilenler için,
hiçbir şey yani her şeyin karşıtı olan hiçbir şey
durduğu gibi durmaz!

Evet, evet, durmaz, yerinde dursun diye dökülen asfaltlar
Durmaz, sırasına oturtulmuş yedi yaşında bir çocuk
Durmaz, dursun diye alınmış vitrindeki saçmalıklar.

Bu dünya ki bir gök ile çevrelenmiş boşluğun bir yerinde
Salıncak gibi bir şeyler ateşleyerek dolanıyor bazı insanlar
Bu dünyanın bir yerinde doğmuşum ben otuz ya otuz bir sene olmuş
Hepsini hatırlayan bir kişi çıkmaz ne kadar iddia etseler de tersini

Eh bu dünya! Evet, evet, evet…
Unutarak içtiğim antlar!
Gökyüzünde gözükmeyen bütün gaz taneleri!
Ordasınız değil mi?
Ordasınız…

Öyleyse başlasın!